# ရင်သားကင်ဆာကိုအေအိုင်နဲ့ ဘယ်လိုစစ်ဆေးလဲ

ယူကေနိုင်ငံ စကော့တလန်ဒေသက အဘာဒင်း တော်ဝင်ဆေးရုံဟာ အေအိုင်ကို အသုံးပြုပြီး ရင်သားကင်ဆာ ရှိမရှိ သိနိုင်မလား ဆိုတာကို လေ့လာမှုတွေ ပြုလုပ်နေပါတယ်။

ဒီဆေးရုံက ဓာတ်မှန် ပညာရှင်တွေက တနှစ်တနှစ်ကို ထောင်နဲ့ချီတဲ့ ရင်သားဓာတ်မှန်တွေကို လေ့လာပြီး ကင်ဆာရှိမရှိ ဆုံးဖြတ်ရရာမှာ အေအိုင်က ကူညီ ဆုံးဖြတ်ပေးနိုင်ခြင်း ရှိမရှိ လေ့လာနေတာ ဖြစ်ပါတယ်။

ရင်သားဓာတ်မှန်ဆိုတာကတော့ ရင်သားအတွင်း ကင်ဆာဖြစ်နိုင်ခြေ ရှိမရှိ မျက်စိနဲ့ ဒါမှမဟုတ် စမ်းသပ်ကြည့်ခြင်းနဲ့ အလွယ်တကူမသိနိုင်တဲ့ အသေးစိတ် အခြေအနေကို သိနိုင်ဖို့အတွက် အားပျော့တဲ့ ဓာတ်မှန်ရောင်ခြည်နဲ့ ရိုက်ထားတဲ့ ဓာတ်မှန်ကို ဆိုလိုတာ ဖြစ်ပါတယ်။ 